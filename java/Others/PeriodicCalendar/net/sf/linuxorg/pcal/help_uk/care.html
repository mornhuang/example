<html>

<head>
  <title>Періодичний Календар: Посібник користувача - Теоретичний вступ</title>
  <meta name="GENERATOR" content="Quanta Plus">
  <meta http-equiv="content-type" content="text/html; charset=utf-8"> 
</head>
<body>
<!-- Navigation -->
<div>
	<table width="100%" summary="Navigation header">
	<tr>
		<th colspan="3" align="center"><em>Періодичний Календар: Посібник користувача</em></th>
	</tr>
	<tr>
		<td width="20%" align="left"><A href="whatis.html">Назад</A></td>		
		<th width="60%" align="center"></th>
		<td width="20%" align="right"> <A href="help.html">Далі</A></td>
	</tr>
	</table>
</div>
<hr>
<H3>Теоретичний вступ</H3>
<H4>Застереження</H4>
<P>Інформація, яку подано на цій сторінці, ні в якому випадку не може вважатися повною. Вона лише ілюструє
ідеї та теорії, які були покладені в основу створення Періодичного Календаря.</P>
<P>Якщо ви захочете отримати більше інформації по цій темі - пошукайте краще якусь хорошу книжку, або 
порадьтеся зі своїм лікарем.</P>
<P>Багато корисної інформації можна також знайти і в Інтернеті.</P>
<BR>
<H4>Менструальні цикли</H4>
<P>Циклічні щомісячні події, які відбуваються систематично у більшості жінок після пубертального періоду і до менопаузи
називаються менструальними циклами. Тривалість кожного циклу може бути різною. Зазвичай, після перших 4-5 років 
тривалість циклу стабілізується у проміжку від 24 до 35 днів.</P>
<P>Менструація це нормальна подія момент виникнення якої можна передбачити. Кожен цикл складається з наступних фаз:</P>
<ul>
<li>менструація (перший день циклу)</li>
<li>підготовка до овуляції</li>
<li>овуляція</li>
<li>латеральна фаза</li>
</ul>
<P>Початок циклу (перший день) це день, коли починається кровотеча. Зазвичай кровотеча триває 3 - 5 днів.</P>
<P>Десь на 7-й день одна з яйцеклітин починає дозрівання. Зазвичай овуляція стається через 13 - 20 днів після 
початку циклу і за 14 днів до початку наступного циклу. Час до початку овуляції у різних жінок різний, і навіть 
в одної жінки може кожен раз мінятися з місяця в місяць. Такі звичайні речі як хвороба, турботи, депресія,
неправильне харчування, фізичне виснаження і навіть різка зміна клімату можуть суттєво змінити усталену 
тривалість циклу як в меншу, так і в більшу сторону.</P>
<P>Під час овуляції, доросла яйцеклітина мандрує вниз по фалопієвих трубах. Якщо хоча б один сперматозоїд
об'єднається з нею, почнеться вагітність. Якщо запліднення не сталося, яйцеклітина самознищиться
протягом 1 - 2 днів. Десь на 25-й день циклу рівень гормонів різко знижується, це ініціює очищення
матки і через кілька днів спричиняє кровотечу, яка дає початок наступному циклу.</P>
<P>Частина циклу між овуляцією і останнім днем циклу як правило триває 14-16 днів незалежно від загальної 
тривалості циклу.</P>
<P>Часто жінки відчувають симптоми передменструального синдрому (ПМС). Для ефективнішого лікування таких симптомів 
дуже корисним може бути ведення щоденних нотаток з описами відчуттів і типів симптомів: головний біль,
чи відчувається роздутість, набряки, чи був у вас хороший настрій у цей день. Навіть одне-два слова можуть
допомогти лікарю знайти закономірність і призначити найбільш ефективне лікування.</P>
<BR>
<H4>Методи збільшення або зменшення ймовірності завагітніти</H4>
<P>Існує метод, який на 100% може гарантувати запобігання вагітності - це повна сексуальна стриманість.
В той же ж час, не існує жодного методу, який би стовідсотково гарантував запліднення. Ефективність будь-якого
методу планування сім'ї дуже залежить від дій та акуратності всіх залучених до цього людей.</P>
<P>Є багато методів контрацепції, які є доступними всім бажаючим. Рішення про те, яким саме методом
користуватися повинно бути прийнятим враховуючи всі фактори і можливі наслідки.</P>
<P> Багато жінок не бажають використовувати хімічні або гормональні контрацептиви. Цьому є багато пояснень:
побічні ефекти, можливі проблеми зі здоров'ям під час приймання або і у майбутньому, індивідуальна реакція
на складники і т.д. Також використання контрацептивів може бути несумісним із релігійними переконаннями людини.</P>
<P>Використання методу передбачення днів плідності і утримання протягом цих днів від статевих зносин 
називається методом природного планування сім'ї.</P>
<P>Природній метод контрацепції є найбезпечнішим для здоров'я і підходить абсолютній більшості жінок.
Цей метод може мати дуже високий рівень надійності (до 95%). Для стандартного 28-денного циклу цей метод
дає 18-20 днів вільного статевого життя.</P>
<P>Запліднення є можливим виключно під час овуляції. Період плідності триває не більше 5-ти днів, тому що
сперматозоїди виживають в матці не більше ніж 72 години, а яйцеклітина - 24-48 годин. Природній метод
контрацепції власне і базується на визначенні дати овуляції і розрахунку відносно неї плідних та неплідних днів
шляхом нехитрих арифметичних операцій.</P>
<P>Протягом плідних днів слід уникати статевих контактів, або використовувати інші методи контрацепції.</P>
<P>Точне передбачення дати овуляції є основною метою всіх дій, пов'язаних із методом природної контрацепції.
Таке передбачення є надійнішим якщо тривалість циклів є відносно стабільною.</P>
<P>Найпростішим методом такого типу є <strong>календарний метод</strong>. Початки кожного циклу реєструюся в 
календарі і дата овуляції вираховується як 14-й день до початку наступного циклу. Якщо тривалість циклу кожен
раз інша, доводиться розширювати діапазон "небезпечних" днів. Надійність такого методу дуже невисока, тому сам
по собі він не рекомендується до використання для природного планування сім'ї.</P>
<P>Якщо цикл є нестабільним - тобто відрізняється на 2 дні і більше з місяця в місяць, просто необхідним є
використання додаткових методів.</P>
<P><strong>Температурний метод</strong> є добре відомим і широко використовується. Він базується на
щоденному вимірюванні температури тіла зранку. У день овуляції температура піднімається на 0.2 - 0.4 градуси 
Цельсія і тримається на цьому рівні аж до початку наступного циклу.</P>
<P><strong>Симпто-термальний метод </strong> передбачає відслідковування температури тіла та самоспостереження
за слизовими виділеннями з піхви. Цей метод на сьогодні є найбільш популярним. Виміри температури та спостереження
проводяться до моменту, коли жінка остаточно переконується, що овуляція відбулася. За кілька днів до овуляції
виділення стають прозорішими і тягучими. Це є ознаки що наступив найбільш плідний період.</P>
<P>Найвищу надійність забезпечує поєднання методів спостереження за виділеннями, температурного та календарного.</P>
<P>Якщо використовувати всю наведену вище інформацію з точністю до навпаки - можна суттєво збільшити ймовірність 
завагітніти.</P>

<H4>Вагітність</H4>
<P>Якщо яйцеклітина об'єднується із сперматозоїдом (цей процес називається заплідненням) вона закріплюється на 
стінці матки і починає розвиватися у зародок. Так починається вагітність.</P>
<P>Тривалість вагітності рахується у тижнях починаючи від першого дня останнього менструального циклу.
Номер тижня є найважливішим параметром який враховується під час призначення лікування чи підтримки
жінки протягом всього терміну вагітності.</P>
<P>Зазвичай вагітність триває 40 тижнів, однак відхилення від цього в ту чи іншу сторону також вважаються нормою.</P>
<!-- Navigation -->
<hr>
<div>
	<table width="100%" summary="Navigation footer">
	<tr>
		<td width="20%" align="left"><A href="whatis.html">Назад</A></td>		
		<td width="60%" align="center"><A href="index.html">На початок</A></td>
		<td width="20%" align="right"> <A href="help.html">Далі</A></td>
	</tr>
	</table>
</div>

</body>
